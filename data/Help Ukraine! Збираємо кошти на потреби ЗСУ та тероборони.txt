Help Ukraine!
Уже понад рік в Україні триває повномасштабне вторгнення рф. Але Техно Їжак продовжує працювати не лише на економічному фронті, але й допомагати ЗСУ нищити ворога. Частина наших співробітників вирішили відправитись на передову, щоб захищати суверенітет і цілісність нашої держави.

Від початку вторгнення на потреби ЗСУ ми перерахували більше 2 000 000 ₴. Ми передаєм на передову комп’ютери, засоби зв’язку, безпілотники та допомагаємо із забезпеченням амуніцією, транспортними засобами, медикаментами тощо.

Техно Їжак проводить акції, у яких залучає до допомоги і своїх клієнтів. Красива допомога від PICO x Help Ukraine! Кошти від продажу патріотичних пінатів та стікерів ми переказуємо на потреби наших воїнів. На даний момент вдалось зібрати та передати на потреби військовим 122 800 ₴. Акція продовжується, а всі 100% з продажівйдуть у наповнення фонду.

На новорічні свята у 2022 ми провели акцію «Подарунки для сміливих українців». Згідно з умовами акції кожні 10 гривень з кожного чеку у святковий період надійшли на купівлю безпілотників Mavic 3. Ми забезпечили дронами 3 ОКБШ, Bob Marley Defence Squad та Протитанковий артилерійський дивізіон ЗСУ та 63 ОМБР.

У лютому 2023 стартувала акція «Пошта любові до ЗСУ», у рамках якої українські ілюстратори створили унікальні дизайни поштівок. Придбати поштівки можна у наших торгівельних точках та у інтернет магазині. Підписані поштівки ми збираємо і передаємо на фронт, адже моральна підтримка військових – це теж дуже важливо.. Всі 100 % з отримані від продажу листівок, ми знову збираємо на дрони. Нещодавна перша з пташок надійшла до 63 ОМБР!

На цьому ми не зупинимось! Допомагатимемо й боротимемось до того моменту, поки на нашій землі не залишиться жодного орка. Звісно ж, все це було б неможливим без вашої підтримки. Ми дуже вдячні всім, хто з нами і впевнені: разом переможемо! Віримо в вашу підтримку й надалі, та прикріплюємо реквізити, для підтримки фонду будь-яким зручним для вас способом.

Реквізити для пожертв на сайті - https://ti.ua/ua/help-ukraine/#help-ukraine-donate