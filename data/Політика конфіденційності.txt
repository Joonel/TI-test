Політика конфіденційності
Правила участі в бонусній програмі кешбек Техно Їжак
 
Ці Правила (далі — «Правила») врегульовують порядок та строки участі споживача в бонусній програмі кешбек. Правила відповідають вимогам та приписам чинного законодавства.
 
Термінологія
 
Організатор програми - організатором Програми є ТМ "Техно Їжак" та її реселлери, адреса: 61024 м. Харків проспект Науки, 27, Б, офіс 607 (Далі за текстом Організатор).
 
Бонусна програма кешбек - це комплекс дій та заходів, що надають Учасникам можливість під час придбання товарів у магазині мережі «Техно Їжак» (за умови обов'язкової своєї ідентифікації як Учасника програми), отримувати бонусні одиниці та використовувати їх в торгових точках мережі «Техно Їжак». Ця програма, спрямована на заохочення постійних та залучення нових покупців до торгової мережі Техно Їжак, Учасникам програми надаються вигідні пропозиції для придбання товарів в торговельній мережі Техно Їжак.
 
Учасник програми - це дієздатна фізична особа яка є споживачем в розумінні Закону України «Про захист прав споживачів», та виявила бажання прийняти участь у програмі лояльності і безумовно погодилась із зазначеними Правилами, шляхом відповідної реєстрації в мобільному додатку та/або надання персональних даних продавцю торгової мережі Техно Їжак (належного особі, номеру мобільного оператора, та іншої особистої інформації), у якої відсутні будь-які обмеження щодо участі в Програмі, та була схвалена Організатором як Учасник на період дії Програми.
 
Облік в програмі лояльності - Учасник програми обліковується відповідно до наданої ним інформації, яка вноситься в його обліковий запис, шляхом заповнення анкети чи надання продавцю визначеної персональної інформації. Надання неповної, неточної або неправдивої інформації є підставою для видалення інформації про Учасника з обліків та припинення його участі в бонусній Програмі кешбек.
 
Анкета - електронна реєстраційна форма, яка розміщена у відповідному розділі мобільного додатку, приватне заповнення якої є заявою особи, що підтверджує бажання стати Учасником бонусної програми кешбек, і її згоди з усіма Правилами мобільного додатку, який містить персональні дані і є акцептуванням бонусної програми кешбек (однозначною, безумовною і безвідкличною згодою з бонусною програмою та підтвердженням участі в ній), в тому числі згодою на використання, обробку (включаючи збір і зберігання) Персональних даних, передачу їх третім особам відповідно до положень законодавства про захист персональних даних, що знаходяться в Анкеті.
 
Надання персональної інформації для реєстрації в бонусній програмі кешбек - це надання споживачем продавцю мережі Техно Їжак, особистої персональної інформації для реєстрації його як Учасника бонусної програми. Факт надання особистої інформації підтверджує бажання особи стати Учасником бонусної програми, і безумовну згоду з відповідними Правилами участі в програмі (однозначною, безумовною і безвідкличною згодою з правилами бонусної програми кешбек та підтвердженням участі в ній), в тому числі згодою на використання, обробку (включаючи збір і зберігання) Персональних даних, передачу їх третім особам відповідно до положень законодавства про захист персональних даних.
 
Дисконтна картка - зображення, розміщене у відповідному розділі мобільного додатку, в структурі якого розміщений унікальний, в рамках бонусної програми кешбек, QR код з номером, який генерується за умови реєстрації в мобільному додатку, після заповнення реєстраційної форми та, але не виключно, необхідний для ідентифікації Учасника Організатором в базі даних.
 
Цифровий код - цифровий код для активації мобільного додатку «Техно Їжак», що генерується і направляється Організатором на відповідний запит зареєстрованого Учасника на вказаний під час реєстрації особистий номер мобільного оператора.
 
Кешбек (кешбек) - це винагорода Учаснику програми за лояльність до торгової мережі Техно Їжак, це нарахування, протягом години на обліковий запис Учасника бонусів за витрачені ним в мережі Техно Їжак кошти. Співвідношення витрачених коштів та отриманих бонусів Організатор програми лояльності визначає самостійно, на кожний товар або групу товарів окремо, про що можливо дізнатись у продавця перед придбанням товару.
 
Нарахування бонусів - бонуси нараховуються на обліковий запис Учасника протягом години від придбання товару в мережі Техно Їжак, Організатор бонусної програми, не несе відповідальності за збої в мережі інтернеті, відсутність зв’язку, відсутність напруги в мережі або інші технічні неполадки які можуть завадити внести на обліковий запис визначену кількість балів. Учасник самостійно перевіряє свій обліковий запис та в разі незарахування, вимагає зарахувати належну йому суму бонусів, в підтвердження чого надає відповідні квитанції або інше документальне підтвердження (описує обставини придбання і тд.).
 
Бонуси - умовні одиниці (економії), які нараховуються на обліковий запис Учасника при здійсненні ним покупки визначених Організатором товарів, безпосереднього придбання бонусів, а також за виконання певних дій в рамках спеціальних пропозицій і акцій програми. Один бонус по своїй номінальній вартості дає можливість компенсувати вартість товару в розмірі однієї гривні, але не є грошовою одиницею або не підміняє її. Кількість нарахованих бонусів, за придбання товару визначається Організатор програми лояльності самостійно на кожний товар або групу товарів окремо, про що можливо дізнатись у продавця перед придбанням товару. Бонуси не можна продавати, отримати за них компенсацію у вигляді грошових коштів, або будь-яким іншим способом відчужувати.
 
Подарункові бонуси - це бонуси які кожен Учасник бонусної програми кешбек «Техно Їжак» в святковий або видатний день (визначається Організатором програми) отримує на свій обліковий запис (кількість визначається Організатором), які Учасник бонусної програми може в подальшому використовувати в визначеному правилами порядку.
 
Баланс бонусів - сукупність даних про залишок нарахованих на обліковий запис Учасника бонусної програми кешбек та не витрачених бонусів.
 
Отримання товару за бонуси - придбання Учасником програми за спеціальною ціною 0,01 грн певного товару, в обмін на необхідну кількість бонусів, накопичених під час участі в бонусній програмі кешбек. Кількість бонусів, яка підлягає списанню, зазначена в описі до кожного товару або у відповідному розділі мобільного додатку «Товари за бонуси».
 
Часткова компенсація вартості товару бонусами - це компенсація частини вартості товару бонусами, накопичених під час участі в бонусній програмі кешбек. Кількість бонусів, яка підлягає списанню, зазначена в описі до кожного товару. Формула компенсації відповідає (1 бонус = 1 гривня).
 
Інформація про бонусну програму - основні правила та умови бонусної програми кешбек розміщені на сайті Організатора бонусної програми та вказані у відповідному розділі мобільного додатку. Також необхідна інформація надається оператором по телефону Гарячої лінії 0800-750-200. Всі дзвінки за вказаним номером зі стаціонарних і мобільних телефонів у межах України безкоштовні.
1.	УМОВИ УЧАСТІ В БОНУСНІЙ ПРОГРАМІ КЕШБЕК.
1.1	До участі в бонусній програмі допускаються особи, які отримали статус Учасника програми кешбек.
1.2	Обов'язковою умовою участі в бонусній програмі кешбек «Техно Їжак» є надання особистої інформації для її внесення в обліковий запис Учасника бонусної програми або заповнення відповідної електронної форми, розміщеної в мобільному додатку, та подальшої активації додатку.
1.3	Учасником бонусної програми кешбек може бути тільки фізична особа, яка придбала товар, бонуси, послугу або поповнила рахунок в торговій мережі «Техно Їжак» та надала свої особисті персональні дані, обов'язково: належний особі номер мобільного оператора та ім'я, або самостійно зареєструвалася в відповідній електронній формі, розміщеної в відповідному мобільному додатку.
1.4	Основним ідентифікатором Учасника бонусної програми під час участі в програмі є належний споживачу, та наданий Організатору для реєстрації, номер мобільного оператора який на законних підставах діє на території України.
1.5	Учасник програми зобов'язаний самостійно відстежувати зміни в умовах участі в бонусній програмі кешбек.
1.6	Початок участі в бонусній програмі кешбек є дата реєстрації особи як Учасника бонусної програми, що підтверджується надходженням смс або автоматичним дзвінком від Організатора на наданий номер мобільного оператора.
1.7	В разі втрати Учасником бонусної програми та неможливості або не бажання відновлювати наданого для реєстрації номеру мобільного оператора. Учасник бонусної програми має можливість замінити попередній номер за номером гарячої лінії або безпосередньо на торговій точці мережі Техно Їжак, за умови проходження обов'язкової процедури ідентифікації особи як Учасника програми.
1.8	Блокування та розблокування особистого акаунту Учасника бонусної програми можливе шляхом звернення за номером гарячої лінії або безпосередньо на торговій точці мережі Техно Їжак, за умови проходження обов'язкової процедури ідентифікації особи як Учасника програми.
1.9	Передбачені законодавством зобов'язання, пов'язані з участю в бонусній програмі кешбек, виконуються Учасниками програми самостійно.
1.10	Організатор бонусної програми не несе відповідальності за дії третіх осіб які отримали доступ до номеру мобільного оператора наданого Учасником програми.
1.11	Організатор не несе відповідальності за бездіяльність Учасника бонусної програми в частині актуалізації свого діючого номеру мобільного оператора.
1.12	Організатор має право в будь-який час в односторонньому порядку, без будь-яких негативних наслідків для себе виключити товар який може приймати участь в бонусній програмі кешбек.
2.	РЕЄСТРАЦІЯ УЧАСНИКА (встановлення мобільного застосунку).
1.1	Особі, яка виявила бажання взяти участь в бонусній програмі кешбек, для реєстрації необхідно надати працівнику торгової точки мережі Техно Їжак свої особисті персональні дані, обов'язково: належний особі номер мобільного оператора та ім'я, або самостійно зареєструвалася в відповідній електронній формі, розміщеній в відповідному мобільному додатку.
1.2	Для реєстрації через мобільний додаток Особі необхідно встановити мобільний додаток бонусної програми кешбек «Техно Їжак» на свій смартфон. Мобільний додаток розміщено для завантаження в застосунках AppStore та Google Play Маркет. Вважається, що перед установкою мобільного додатку Учасник ознайомився і погодився з Правилами участі в бонусній програмі кешбек та зобов'язується їх виконувати.
1.3	До моменту реєстрації в бонусній програмі споживач зобов'язаний ознайомитися з Правилами участі в бонусній програмі кешбек «Техно Їжак».
1.4	Учасник бонусної програми на свій номер телефону може зареєструвати тільки один обліковий запис.
1.5	Якщо під час реєстрації особи як Учасника, виявиться що особа надала неправдиві дані, Організатор бонусної програми має право, без повідомлення, заблокувати обліковий запис Учасника.
1.6	У разі зміни персональних даних Учасник самостійно зв'язується за номером гарячої лінії торгової мережі «Техно Їжак» з представником мережі для внесення актуальних даних до обліку Організатора.
1.7	Всю відповідальність за збереження інформації, необхідної для активації мобільного додатку від імені Учасника, несе Учасник. У разі втрати телефону, СІМ карти з номером, зареєстрованим в додатку, або розголошення інформації для доступу до мобільного додатку Організатор бонусної програми не несе відповідальності за можливі негативні наслідки для Учасника.
1.8	У разі настання подій, обумовлених в п.п. 2.7 даних Правил, Учасник зобов'язаний повідомити про це Організатора за телефоном гарячої лінії 0800-750-200.
3.	ПРАВА ТА ОБОВ'ЯЗКИ.
1.1	Організатор бонусної програми має право зупинити дію програм, скасувати або змінити умови Програми в будь-який час. У разі повного припинення дії бонусної програми кешбек всі накоплені Учасниками бонуси, повинні бути використані протягом 30 (тридцяти) календарних днів після відповідного повідомлення, про закриття програми, на інтернет сайті Організатора.
1.2	Організатор має право призупинити або зовсім припинити участь особи Учасника в бонусній програмі за умови настання наступних обставин:
1.	Обґрунтована підозра щодо шахрайських чи протиправних дій Учасника програми у відношенні Організатора.
2.	Відсутність будь яких придбань Учасником більше ніж 12 (дванадцять) місяців поспіль з дати останнього придбання.
1.3	Організатор бонусної програми не несе відповідальності за будь-які втрати або збитки, які можуть виникнути в результаті його дій передбачених п.3.2.
1.4	Організатор бонусної програми має право списувати з облікового запису Учасника програми бонуси, зараховані помилково, в зв'язку з помилкою в роботі ПО, пов'язані з купівлею, яка була скасована, у разі повернення товару, а також в разі виявлення шахрайства та / або недобросовісних дій з боку Учасника.
1.5	В разі повернення товару(рів) придбаного частково за бонуси, поверненню споживачу підлягає сума коштів отримана під час придбання товару(рів), використані бонуси повертаються на обліковий запис Учасника бонусної програми за конкретно придбаний товар. В разі наявності в чеку декількох товарів та неможливості конкретного визначення витрат бонусів на кожний окремий товар, бонуси повертаються пропорційно витраченої на придбання товарів суми коштів.
1.6	В разі повернення товару придбаного виключно за бонуси, споживачу повертаються використані бонуси шляхом їх повернення (зарахування) на особистий рахунок Учасника бонусної програми.
4.	НАРАХУВАННЯ БОНУСІВ, КЕШБЕК.
1.1	Нарахування бонусів на обліковий запис Учасника відбувається, за умови ідентифікації споживача як Учасника бонусної програми, в момент придбання товарів в торговій мережі Техно Їжак (формування чеку) в рамках бонусної програми кешбек та/або виконання Учасником певних дій в рамках спеціальних пропозицій і акцій бонусної програми або купівлі споживачем бонусів. Нарахування відбувається при обов'язковій наявності всіх необхідних технічних можливостей (присутній Інтернет доступ до центральної бази даних Організатора бонусної програми та ін.).
1.2	Нарахування бонусів за придбання товару, здійснену в інтернет магазині Техно Їжак, проводиться після повного зарахування грошових коштів на рахунок продавця, протягом години.
1.3	Нарахування бонусів за придбання товару, здійснену на торговій точці мережі Техно Їжак, здійснюється після обов'язкової ідентифікації споживача як Учасника бонусної програми та повного розрахунку за придбаний товар протягом години.
1.4	Нарахування бонусів придбаних в мережі Техно Їжак, здійснюється після обов'язкової ідентифікації споживача як Учасника бонусної програми та повного розрахунку за придбані бонуси, протягом години.
1.5	Нарахування спеціальних та акційних бонусів до видатної дати, свята, дня народження споживача, здійснюється, протягом дня.
1.6	У разі не нарахування бонусів з якої-небудь причини на рахунок Учасника, Учасник може звернутися на гарячу лінію торгової мережі «Техно Їжак» телефон 0800-750-200, або безпосередньо на точку продажу торгової мережі Техно Їжак.
1.7	Базові правила нарахування «бонусів»
1.	Бонуси нараховуються, виключно за умови обов'язкової ідентифікації споживача як Учасника бонусної програми.
2.	Кількість бонусів на кожен окремий товар або групу товарів визначається Організатором Протягом дії бонусної Програми кешбек кількість бонусів отриманих за придбання одного і того ж товару може змінюватися в односторонньому порядку з ініціативи Організатора. Для отримання інформації про актуальну кількість бонусів, одержуваних за придбання товару, необхідно звернутися до продавця мережі «Техно Їжак».
3.	Нарахування бонусів за придбання товару відбувається при будь-якій формі оплати (готівковий або безготівковий розрахунок).
1.8	Організатор бонусної програми в рамках спеціальних пропозицій і акцій має право нараховувати додаткову кількість спеціальних бонусів до знаменної події, свята, Дня Народження Учасника, рекламні акції та ін.
1.9	Бонуси мають обмежений термін дії, термін дії бонусів перед нарахуванням зазначаються Організатором бонусної програми. Після закінчення дії зазначеного терміну бонуси анулюються з рахунку Учасника і не можуть бути ним використані.
1.10	Бонуси списуються в хронологічному порядку в залежності від їх дати нарахування, бонуси, отримані за різними акціями, не об'єднуються. Під час списання пріоритетно списуються бонуси з більш коротким терміном дії.
1.11	У разі використання споживачем права на повернення придбаного раніше товару, нараховані за придбаний конкретний товар бонуси анулюються, витрачені на придбання конкретного товару бонуси повертаються на обліковий запис споживача. У разі обміну товару, бонуси нараховані за конкретний товар який повертається анулюються і нараховуються бонуси на новий придбаний товар. В разі наявності в чеку декількох товарів та неможливості конкретного визначення витрат бонусів на кожний окремий товар, бонуси повертаються пропорційно витраченої на придбання товарів суми коштів. Повернення і обмін товару, придбаного Учасником, здійснюється в порядку передбаченому Законом України «Про захист прав споживачів».
5.	ВИКОРИСТАННЯ БОНУСІВ.
1.1	Використання бонусів можливе за умови належної реєстрації споживача як Учасника бонусної програми, згоди з умовами бонусної програми кешбек, а також при наявності достатньої кількості бонусів для обміну бонусних одиниць на визначений товар. За умови наявності необхідних технічних можливостей (присутній інтернет доступ до центральної бази даних Організатора).
1.2	Бонуси не є платіжним засобом, не мають готівкового вираження, не дають права на отримання їх у грошовому еквіваленті і не підлягають поверненню.
1.3	Учасник бонусної програми, за умови використання мобільного додатку “Техно Їжак” має право передати третій особі право на отримання придбаного Учасником товару.
1.	Для використання права передачі товару третій особі Учаснику потрібно провести в мобільному додатку «Техно Їжак» необхідні, передбачені додатком дії, в процесі яких буде сформовано зображення з унікальним номером і QR кодом, яке необхідно переслати обраній третій особі. Термін дії унікального номера з QR кодом становить чотирнадцять календарних днів. У разі невикористання зазначеного зображення з унікальним номером і QR кодом (неотримання товару) операція з придбання товару скасовується, бонуси повертаються на рахунок відповідного Учасника.
1.4	Організатор не несе відповідальності за несанкціоноване використання номера мобільного оператора наданого Учасником.
6.	ПОВЕРНЕННЯ ТОВАРУ.
1.1	Повернення товару відбувається в спосіб та порядок визначений Законом України “Про захист прав споживачів”.
7.	ІНФОРМУВАННЯ УЧАСНИКА БОНУСНОЇ ПРОГРАМИ.
1.1	Беручи участь в бонусній програмі кешбек, Учасник дає безумовну згоду на подальше отримання новин і інших інформаційних і рекламних повідомлень від Організатора.
1.2	Учасник має можливість перевірити суму накопичених на рахунку бонусних одиниць у відповідному розділі мобільного додатку «Техно Їжак», дізнатись за телефонами гарячої лінії (за умови проходження перевірки.).
1.3	Організатор не несе відповідальності за неможливість контакту з Учасником, якщо контактні дані Учасника вказані неправильно або змінилися, про що своєчасно Організатор не був поставлений до відома.
8.	ПРИПИНЕННЯ УЧАСТІ.
1.1	Учасник може припинити участь в бонусній програмі кешбек, повідомивши про це Організатора бонусної програми за телефоном гарячої лінії 0800-750-200, при цьому вказавши відповідний номер телефону, на який зареєстровано мобільний додаток, з обов'язковою ідентифікацією особи.
1.2	Організатор має право, без будь-яких негативних наслідків для себе, заблокувати дію дисконтної карти і припинити участь у бонусній програмі кешбек будь-якого Учасника без попередження, в тому числі, якщо Учасник:
1.	не дотримується цих Правил бонусної програми кешбек або порушує інші угоди між Учасником і Організатором. Факт недотримання Правил Програми визначається одноосібно Організатором;
2.	зловживає або, на думку Організатора, недобросовісно використовує умови бонусної програми кешбек або інші додаткові умови при реалізації бонусної програми. Факт зловживання або несумлінного користування умовами бонусної програми визначається одноосібно Організатором;
3.	надає Організатору інформацію, яка не відповідає дійсності;
4.	відмовляється надавати згоду на обробку його персональних даних.
1.3	У разі припинення участі в бонусній програмі кешбек або блокування дисконтної картки Учасника, бонуси анулюються.
9.	ОПРАЦЮВАННЯ ПЕРСОНАЛЬНИХ ДАНИХ.
1.1	Учасник шляхом вільного волевиявлення дає згоду Організатору бонусної програми (торгової мережі «Техно Їжак») на обробку своїх персональних даних в Базі даних Організатора «Базі персональних даних «Клієнти», добровільно наданих під час надання персональних даних працівнику Організатора бонусної акції та/або при заповненні реєстраційної форми в мобільному додатку, в тому числі, але не виключно:
1.	 ім'я;
2.	 вік (дата народження);
3.	 номер телефону Учасника;
4.	 інші персональні дані та відомості, добровільно надані Учасником;
5.	 інформацію про здійснені в торговій мережі «Техно Їжак» покупки.
1.2	Персональні дані обробляються відповідно до цілей, визначених цим розділом для користувача правил і умов, а також на інших умовах даного розділу. Дані можуть оброблятися за допомогою інформаційно-телекомунікаційної системи «Бази персональних даних «Клієнти». Учасник зобов'язується надавати точні і правдиві відомості про себе, а також своєчасно повідомляти Організатора про зміни, що стосуються наданих відомостей.
1.3	Контакти власника і розпорядника «Бази персональних даних «Клієнти»: ФО-П Кропотова Дар'я Сергіївна, адреса для кореспонденції: інд. 61057, м. Харків, вул. Римарська, 6, магазин «Техно Їжак».
1.	База даних - «База персональних даних «Клієнти» (далі - «База»).
1.4	Цілі обробки персональних даних в Базі.
1.5	Приймаючи Правила участі в бонусній програмі кешбек, вважається, що Учасник дав згоду на те, що його персональні дані обробляються Організатором з метою надання йому можливості краще зрозуміти потреби споживача, а також реалізації відносин між Сторонами з метою:
1.	 здійснення рекламної та маркетингової діяльності;
2.	 надання Учасникам повних відомостей про спеціальні пропозиції в рамках бонусної програми кешбек, поліпшення якості послуг і товарів, пропонованих Учасникам, а також з метою реалізації бонусної програми кешбек, створення нових програм, вивчення споживчого попиту, в маркетингових, інформаційних, рекламних та/або інших аналогічних цілях;
3.	 забезпечення відносин в сфері захисту прав споживачів;
4.	 реалізації договірних відносин;
5.	 інші, аналогічні перерахованим вище цілі.
10.	ЗАКЛЮЧНІ ПОЛОЖЕННЯ.
1.1	Бонусна програма кешбек торгової мережі «Техно Їжак» є довгостроковою програмою.
1.2	Ці Правила (з урахуванням всіх змін і доповнень) разом з усіма реєстраційними формами і додатками до цих Правил є власністю Організатора бонусної програми. Використання і/або поширення (в тому числі, але не обмежуючись - копіюванні, публікації, передруку повністю або частково) Правил (повністю або частково) в комерційних цілях і/або господарської (підприємницької) діяльності третіми особами без письмової згоди Організатора забороняється.
1.3	Організатор бонусної програми залишає за собою право відмовити будь-кому в участі в Програмі на свій розсуд без будь-яких негативних наслідків для себе.
1.4	Організатор бонусної програми має право в односторонньому порядку вносити зміни в дані Правила. Про зміну Правил бонусної програми кешбек. Організатор повідомляє Учасника Програми до вступу в силу нової редакції Правил шляхом розміщення відповідної інформації на належній торговій марці Техно Їжак інтернет сторінці або в мобільному додатку «Техно Їжак».
1.5	Повідомлення про призупинення, припинення або продовження дії бонусної програми кешбек, а також про зміну Правил бонусної програми кешбек вважається надісланим Учаснику, якщо воно було розміщено на належній торговій марці Техно Їжак інтернет сторінці або в мобільному додатку «Техно Їжак».
1.6	У разі виникнення ситуації, яка допускає неоднозначне тлумачення цих Правил та/або питань, неврегульованих цими Правилами, остаточне рішення приймається Організатором.
1.7	Організатор бонусної програми кешбек не несе відповідальності за зобов'язаннями бонусної програми в разі настання форс-мажорних обставин, таких як: стихійні лиха, пожежа, повінь, військові дії будь-якого характеру, відключення електроенергії або доступу до мережі інтернет, збої в роботі обладнання, блокади, суттєві зміни у законодавстві, інші непідвладні контролю з боку Організатора обставини.

